<html>
<body>
Owe obłoki ranne, zrazu rozpierzchnione<br>
Jak czarne ptaki, lecąc w wyższą nieba stronę,<br>
Coraz się zgromadzały; ledwie słońce zbiegło<br>
Z południa, już ich stado pół niebios obległo<br>
Ogromną chmurą; wiatr ją pędził coraz chyżej,<br>
Chmura coraz gęstniała, zwieszała się niżej,<br>
Aż jedną stroną na wpół od niebios oddarta,<br>
Ku ziemi wychylona i wszerz rozpostarta,<br>
Jak wielki żagiel, biorąc wszystkie wiatry w siebie,<br>
Od południa na zachód leciała po niebie.<br>





</html>
 