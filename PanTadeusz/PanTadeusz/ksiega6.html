<html>
<body>
Nieznacznie z wilgotnego wykradał się mroku<br>
Świt bez rumieńca, wiodąc dzień bez światła w oku.<br>
Dawno wszedł dzień, a jeszcze ledwie jest widomy.<br>
Mgła wisiała nad ziemią, jak strzecha ze słomy<br>
Nad ubogą Litwina chatką; w stronie wschodu<br>
Widać z bielszego nieco na niebie obwodu,<br>
Że słońce wstało, tędy ma zstąpić na ziemię,<br>
Lecz idzie niewesoło i po drodze drzemie.<br>

</html>
 